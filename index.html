<!DOCTYPE html>
<html lang="nl">
<head>
  <title>Cyberaanval</title>
  <meta charset="utf-8">
  <meta name="viewport" content="width=device-width, initial-scale=1.0">
  <meta http-equiv="X-UA-Compatible" content="IE=edge">
  <link href="https://fonts.googleapis.com/css2?family=Big+Shoulders+Display:wght@400;500&family=Open+Sans&display=swap" rel="stylesheet">
  <link rel="stylesheet" href="css/master.css">
</head>
<body>
  <nav>
    <ul>
      <li><a href="index.html">Cyberaanval</a></li>
      <li><a href="artikel2.html">ICT-ers tekort</a></li>
      <li><a href="artikel3.html">Belang mobiele veiligheid</a></li>
    </ul>
  </nav>
  <main class="container">
    <article>
      <figure>
        <img src="images/pexels-pixabay-60504.jpg">
        <figcaption>
          <i>Cybersecurity</i>
        </figcaption>
      </figure>
      <h1>Gemeente Hof van Twente slachtoffer van cyberaanval: inbraak op server met gegevens inwoners</h1>
      <p><b>GOOR - Hof van Twente is slachtoffer geworden van een cyberaanval, waarbij computersystemen zijn platgelegd. De gevolgen zijn verstrekkend: rijbewijzen en paspoorten kunnen bijvoorbeeld niet worden aangevraagd, noch verlengd. Mensen die zijn aangewezen op een uitkering, in deze decembermaand een voorschot. <q>Dit is een nachtmerrie die werkelijkheid wordt.</q> </b></p>
      <p>Ambtenaren werden dinsdagmorgen geconfronteerd met een hardnekkige storing in de computersystemen. Inloggen bleek in sommige gevallen niet mogelijk. Een gespecialiseerd bedrijf werd ingeschakeld om de oorzaak te achterhalen. <q>Daarbij zijn alle mogelijke scenario’s in beschouwing genomen, waaronder die van een cyberaanval</q>, aldus Ellen Nauta, burgemeester van Hof van Twente. </p>
      <p>Die gevreesde cyberaanval blijkt zich inderdaad te hebben voorgedaan. Nauta spreekt van een ‘onbekende derde’ die gemeentelijke systemen heeft platgelegd en zich toegang heeft verschaft tot onder andere servers met gegevens van inwoners, waaronder zeer privacygevoelige. </p>
      <section>
        <h3>Ook back-up aangetast</h3>
        <p>Grote probleem is dat al die gegevens door de hacker zijn gewist. <q>Inmiddels is een groot deel van de situatie geanalyseerd en zijn er gelukkig nog geen aanwijzingen gevonden dat er daadwerkelijk gegevens bekeken of verspreid zijn</q>, aldus Nauta.</p>
        <p>Tegelijkertijd zijn de verloren gegane gegevens niet meer terug te halen. <q>Ook niet via de back-up die er uiteraard was. Want ook die is aangetast. Dat betekent dat wij voor de immense taak staan om een geheel nieuwe infrastructuur voor onze gegevens te bouwen en daaraan nieuwe ‘schone’ data moeten toevoegen.</q></p>
        <p>Als voorbeeld noemt Nauta gegevens die geregistreerd staan in de basisregistratie personen (BRP). Hierin houden gemeenten persoonsgegevens van burgers bij. Wanneer iemand trouwt, een kind krijgt of verhuist, legt de gemeente dit vast. Als iemand verhuist, verhuizen de gegevens met hem mee. <q>Het zijn gegevens waar wij onze inwoners mee bedienen en daar kunnen we nu niet bij. Ze zijn elders wellicht nog wel toegankelijk.</q></p>
        <p>Andere gegevens die niet meer zijn in te zien voor ambtenaren zijn gegevens van de projectadministratie, de financiële administratie en de e-mail en agenda’s.</p>
      </section>
      <section>
        <h3>Hoe kan dit gebeuren?</h3>
        <p><q>Experts hebben ons laten weten dat een situatie als deze, helaas iedere organisatie kan overkomen. Dat is een zeer onbevredigend antwoord, maar wel de huidige werkelijkheid</q>, zegt de burgemeester. <q>Uiteraard is daarmee de kous niet af, er volgt nog een gedetailleerder onderzoek naar de precieze toedracht. Maar het gaat weken, zo niet maanden duren voordat de uitkomsten bekend zijn.</q></p>
      </section>
      <section>
        <h3>Cyberpolitie</h3>
        <p>Hof van Twente heeft inmiddels aangifte gedaan bij de afdeling cybercriminaliteit van de politie. Van een dader ontbreekt tot nu toe nog ieder spoor. Ook is melding gemaakt van de situatie bij het ministerie van Binnenlandse Zaken, de Autoriteit Persoonsgegevens en de Vereniging voor Nederlandse Gemeenten. Gemeente Hof van Twente is de eerste gemeente in Twente die geconfronteerd wordt met een cyberaanval als deze, maar niet de enige. Zo verschaften hackers zich in januari van dit jaar nog toegang tot de systemen van de gemeente Zutphen.</p>
      </section>
      <section>
        <h3>Systeembeheer</h3>
        <p>Overigens heeft de gemeente in 2018 haar ict-systeembeheer voor een deel uitbesteed aan Switch IT Solutions in Enschede. Een woordvoerder van dat bedrijf wil geen uitspraken doen over de zaak en verwijst naar de gemeente. </p>
      </section>
      <section>
        <h3>Dienstverlening snel weer op orde</h3>
        <p>Nauta benadrukt dat haar gemeente d diensverlening zo snel mogelijk weer op orde wil hebben. <q>Al zullen we nog wel een poos last houden. Daarnaast heeft deze aanval ook bedrijfsmatige en financiële consequenties, die nog niet te overzien zijn. Wat dit betekent voor bijvoorbeeld vergunningaanvragen, daar hopen we snel inzicht in te krijgen.</q></p>
      </section>
      <section>
        <h3>Geen rijbewijs of paspoort</h3>
        <p>Net geslaagd voor je rijbewijs? Jammer, maar direct het roze pasje op het gemeentehuis aanvragen gaat niet. Net als het aanvragen of verlengen van een paspoort of identiteitskaart, het doorgeven van een verhuizing of het aanvragen van een uittreksel uit het bevolkingsregister.</p>
      </section>
      <section>
        <h3>Trouwerijen</h3>
        <p>Geplande trouwerijen kunnen wel doorgaan. Nieuwe aanvragen voor trouwerijen of geregistreerde partnerschappen kunnen telefonisch worden doorgegeven bij de gemeente. Wat ook nog kan is het aanvragen van een voorziening uit de Wet Maatschappelijke Ondersteuning, waaronder de huishoudelijke hulp. Ook meldingen van over zaken die de openbare ruimte aangaan of het aanvragen/omwisselen van afvalcontainers kan de gemeente in behandeling nemen. </p>
      </section>
      <section>
        <h3>Gegevens uitkeringsgerechtigden</h3>
        <p>Verder worden uitkeringen op de gebruikelijke data uitbetaald. De gemeente kan niet bij de actuele persoonsgegevens, dus worden gegevens van november aangehouden. Vandaar dat het om een voorschot gaat.</p>
        <p>De gemeente is telefonisch wel bereikbaar, voor vragen, maar ook voor het maken van afspraken. In dat laatste geval wordt de inwoner teruggebeld zodra de systemen weer werken. </p>
      </section>
      <details>
        <summary>Artikel over de gevolgen voor de gemeente Twente (Overrijssel) na de hack van het Hof</summary>
        <a href="https://www.tubantia.nl/hof-van-twente/gemeente-hof-van-twente-slachtoffer-van-cyberaanval-inbraak-op-server-met-gegevens-inwoners~aec9c0a6/"><p><b style="color:black">Overgenomen van Tubantia.nl</b></p></a>
      </details>
      <form>
          <p><label for="naam"><b>Laat een reactie achter</b></label></p>
          <input id="naam" type="text" name="naam" placeholder="Naam" required>
          <textarea name="reactie" id="reactie" rows="8" cols="80" placeholder="Plaats hier je reactie" required></textarea>
          <input type="submit" name="bevestig" value="Plaats reactie">
      </form>
    </article>
  </main>
</body>
</html>
